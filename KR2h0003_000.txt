# -*- mode: mandoku-view -*-
#+TITLE: 南北史識小錄
#+DATE: 2019-03-29 20:51:24.276038
#+PROPERTY: ID KR2h0003
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR2h0003_WYG_000-1a>¶
　　欽定四庫全書　　　　　史部八¶
¶
　　南北史識小録　　　　　史鈔𩔖¶
¶
　　提要¶
¶
　　(臣)等謹案南史識小録八卷北史識小錄八¶
卷¶
¶
　　國朝沈名蓀朱昆田仝編名蓀字澗芳錢塘人¶
昆田字文盎秀水人彛尊之子也是書倣兩¶
漢博聞之例取南北二史摘其字句之鮮華¶
<pb:KR2h0003_WYG_000-1b>¶
事跡之新異者摘録成編不分門目惟以原¶
書次第臚列而各著其篇名亦不加訓釋惟¶
畧舉數字標目以原文載于其下著是語之¶
縁起而已文獻通考載陳正敏之言曰李延¶
壽作南北史粗得作史之體故唐書本傳亦¶
謂其刋畧穣詞過本書逺甚然好述妖異禨¶
詳謡䜟特為繁猥又引司馬光之言亦謂李¶
延夀書於禨祥詼嘲小事無所不載盖自沈¶
<pb:KR2h0003_WYG_000-2a>¶
約宋書以下大抵竸標藻采務摭異聞詞每¶
涉乎儷裁事或取諸小説延夀因仍舊習未¶
盡湔除宜為論者之所惜然揆以史體固曰¶
稍乖至於賦手取材詩人𨽻事則樵蘓涉獵¶
捃拾靡窮此譬如柟瘤為病而製枕者反貴¶
其文理也名蓀等擷其精華以偹選用使遺¶
文瑣事披卷燦然其書雖作自近人其所採¶
錄則皆唐以前事與藝文𩔖聚諸書約畧相¶
<pb:KR2h0003_WYG_000-2b>¶
似存以備考愈於冗雜之𩔖書多矣乾隆四¶
十五年六月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官(臣)陸　費　墀¶
¶
¶
¶
¶
¶
